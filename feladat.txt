WAITER
Listában tároljuk, hogy egy londoni pincér mekkora összegeket helyezett el a pénztárcájában az elmúlt órában. Amikor kivett a tárcából pénzt, azt negatív számmal jeleztük. A pincérünk elég ügyetlen és slampos, így soha nem kap borravalót.
osszegek=[3, 8, 10, 19.35, -6, 5.1, 9, 20]
a. Volt-e olyan, hogy a pincér vásárolt valamit, vagy mindig csak neki fizettek?
b. Ha az óra elején üres a pénztárcája, mennyi van benne az óra végén?
c. Hány alkalommal kapott biztosan pennyt is, nem csak fontot?
d. Hány pennyt kapott összesen (feltételezve, hogy csak azt fizették pennyben, amit nem lehet fontban)?
e. Hány esetben kapott legalább öt fontot?
f. Mi állt a legnagyobb számlán, amit fizettek a pincérnél?
g. Ha az óra elején már volt 8 font 23 penny a tárcájában, mennyi pénz volt benne az óra végén?
h. Hányadik vendég fizetett 9 fontot?
i. Ha volt olyan vendég, aki tíz fontnál többet fizetett, akkor mondjuk meg, hogy hányadik vendég volt az első ilyen!
j. Ha volt olyan vendég, aki tíz fontnál többet fizetett, akkor mondjuk meg, hogy hányadik vendég volt az utolsó ilyen!
k. Volt-e olyan vendég, akinek módjában állt csupa ötfontossal kiegyenlíteni a számlát?
l. Ha a főnöke minden vendég után fél fontot ad pincérünknek fizetésül, mekkora bevétellel zárta az órát?
